image: distributed.jpg
image_alt: Distributed

## יזמות ליברטריאנית  

חופש הוא אידיאולוגיה לכולם. כל אחד שמטרותיו לא מחייבות דיכוי להשגתן יהנה ממנו. כל התנגדות לחופש פשוט הצמיחה עוד רעיונות בנוגע למה שאפשרי באמצעות התארגנויות חופשיות והדגימה בבירור שהן יותר טובות באספקת שירותים שנחשבו פעם לאפשריים בזכות הממשלה. בתנועות שבעבר נחשבו כלא תואמות בעליל ליברטריאניזם, כמו פמיניזם ואיכות הסביבה, יש כיום זרמים של מחשבה ליברטריאנית. חופש הוא [חומצה](https://he.wikipedia.org/wiki/%D7%97%D7%95%D7%9E%D7%A6%D7%94) אוניברסלית.

<div class="my-4 text-center">
  <img class="img-fluid rounded d-block mx-auto" alt="Napster" src="/static/img/mempool/crypto-anarchy-and-libertarian-entrepreneurship-1/napster.jpg"/>
</div>

ובכל זאת אנשים לא מקשיבים. מושג החופש יותר מדי מופשט בשבילם: רוב בני אדם זקוקים לחוות את החופש לפני שיהיה להם חשק אליו. לדוגמה, כשנַאפְּסְטֶר הומצא, אנשים מסביב לעולם פתאום גילו שהם יכולים להתעלם מהדיכוי של זכויות יוצרים. הם טעמו את טעם החופש והוא היה מתוק. ברגע שחוו אותו, הם לא היו מוכנים לוותר עליו.

מטרת היזם הליברטריאני היא להעניק לאחרים את הטעם הזה, לא על ידי השפעה פוליטית, אלא על ידי הפיכת הפוליטיקה ללא רלוונטית. המטרה היא לבנות אמצעי ייצור שינוצלו בשוק חופשי, כדי שסחר חופשי יהיה נגיש להמונים. זה מצריך גישה עקרונית, שתהיה יותר מצומצמת מעקרון האי-תוקפנות מבלי לסתור אותו. כי זה לא מספיק שהתארגנות כלשהי תהיה בהסכמה הדדית: שתי צורות התארגנות שונות יכולות להיות בעלות הסכמה הדדית באותה מידה אך המידה בה הן פגיעות להתקפה ממשלתית יכולה להיות שונה לגמרי.

לדוגמה, נניח שבני אדם בקהילה מסויימת מתחילים לחבב חברה ששירותיה מחייבים וויתור על האדמה שלהם או כלי הנשק שלהם לטובתה. מערכת כזאת בתאוריה יכולה להשאר חופשית, אבל רק טפש יחשוב שאכן כך יהיה. חברה מסוג זה בנקל תישחת, או על ידי כך שהיא תהפוך את עצמה לממשלה או שהיא תשתף פעולה עם ממשלה קיימת. אין בהכרח הצדקה לשפוט חברה כזאת על פי אמות מידה ליברטריאניות בלבד, אבל כבר ברגע שהיא תתחיל לנהוג ברודנות, יהיה מאוחר מדי. לעומת זאת, היזם הליברטריאני צריך להתנגד אליה מההתחלה ולפתח במהרה דפוס עסקי חלופי שיתחרה בה.

<div class="my-4 text-center">
  <img class="img-fluid rounded d-block mx-auto" alt="Apple Products" src="/static/img/mempool/crypto-anarchy-and-libertarian-entrepreneurship-1/apple-products.jpg"/>
</div>

היזם הליברטריאני צריך לזהות את התעשיות בעלות הסיכון הגבוהה ביותר ולנסות להפוך אותן לפחות בעלות סיכון. יש שלוש דרכים בהן תעשיה יכולה להיות בעלת סיכון. הראשונה היא כאשר הממשלה תהנה במיוחד מהשליטה בה. יש תחומים שהממשלה אוהבת במיוחד: שיטור, חינוך, ותחבורה הן בעלות סיכון גבוה במיוחד. השנייה היא כאשר התעשיה היא ריכוזית במיוחד. הממשלה רק צריכה את שיתוף הפעולה של השחקנים הגדולים של התעשיה כדי להשתלט עליה. השלישית היא כאשר התעשיה עובדת באופן כזה שמעודדת את התלות של לקוחות בה. אם יותר מדי לא נוח לעבור מחברה אחת לשנייה, אזי בני אדם יבחרו להשאר תלויים בה גם אחרי שהיא תֵהָפֵך למושחתת.

אם רעיון יזמי יזכה לאימוץ, הוא צריך להיות מושך עבור אנשים שאינם מוטרדים מסיכון ממשלתי. לא מתקבל על הדעת להציע לאנשים שיפסיקו להפקיד כסף בבנקים ולנהל סחר רק באמצעות מטבעות זהב, כמו שהציעו רות’בארד ומיזס. יזמות ליברטריאנית צריכה בו זמנית לפזר את נטל העבודה ולהפחית רמת הסיכון. כמה שתנועת ההוׂם-סְקוּלִינְג היא מוצלחת, היא לעולם לא תתחרה בחינוך הממלכתי בשליטה על חינוך ילדים. רעיון שמקדם מוּחְלַטִּיוּת יהפוך את כולם ליותר עניים. קשה למכור אותו וגם גורלו הוא להכשל בסוף. ליחידים אין סיכוי מול המדינה.

לכן, האסטרגיה היא לקדם בִּיזוּרִיּוּת על ידי מתן אפשרות לאנשים להתנהל אחד מול השני באמצעות מערכת משותפת של חוקים או מנהגים ולא דרך מתווך. לקדם אי תלות בארגונים מסויימים על ידי קידום תלות גדולה יותר ברשתות ובחברה בכלל. 

## קריפטו-אנארכיה
את תנועת הקריפטו-אנארכיה, שבתחילת דרכה ינקה מתאוריית האנארכו-קאפיטליזם, ניתן לסכם באבחנה שקריפטוגרפיה מעניקה לנו הזדמנות אדירה להפיץ את טעם החופש. קריפטו-אנארכיה איננה ענף של התאוריה הליברטריאנית. היא אסטרטגיה ליברטריאנית. היא מסגרת אופרטיבית. הכלים הקריפטוגרפים שברשותינו כיום זולים, עוצמתיים, ונותנים ביטוי משמעותי לפרט. לא ניתן להצמיד אקדח לרכה של משוואה. תוכנה קריפטוגרפית תתנהג לפי חוקי המתמטיקה, ללא התחשבות בהחלטות ממשלה. כל עוד ניתן להפיץ תוכנת מחשב, תוכנה קריפטוגרפית תאפשר לאנשים מימוש החופש.

יש לחשוב על קריפטוגרפיה בעיקר כבונה-קהילות, לא ככלי לאנשי סוד. תמיד יהיה משהו שיהיה סודי, אבל זה לא מוכרח להיות הודעה. במקום זאת, זה יכול להיות כמו מפתח לאוטו: צורתו שרירותית וחסרת משמעות, אך היא התואמת את המנעול של מכונה שבלעדי פתיחתו היא לא תפעל. 

קריפטוגרפיה מעודדת עצמאות בכך שהיא מקטינה את הצורך לסמוך על כח גופני להגנה. קל לבנות מפתח שמחשב בגודל של כדור הארץ גם אם הוא היה רץ למליוני שנים לא יהיה מסוגל לפצח. ככה הממשלה נחסמת מפעולות שמצריכות את המפתח. קריפטוגרפיה מעודדת בִּיזוּרִיּוּת בכך שהיא מקטינה את הצורך לבצע תיאום באמצעות צדדי ג’. פרוטוקול המנוסח היטב מספיק בשביל לאפשר לבני אדם לשתף פעולה ולעמוד בהתחייבויותם.

בדמוקרטיה, חזונו של אדם בודד לא מסוגל לעשות שינוי בעולם. וזאת הסיבה מדוע פוליטיקה לא שייכת לליברטריאנים. לעומת זאת, בשוק החופשי, יזם אחד מסוגל לשנות את העולם. בזירה הזאת הליברטריאנים בסביבה הטבעית שלהם. עם קריפטוגרפיה, ממציא ליברטריאני אחד יכול ליצור חברה ליברטריאנית שלמה.
