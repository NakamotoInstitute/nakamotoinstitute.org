האוגרים הדפוקים האלה! אתה מכיר אותם. הם לא ישתמשו בביטקוין כי הם חושבים שהוא יהיה שווה הרבה יותר בעתיד. אבל איך נשכנע עסקים לקבל ביטקוינים אם אף אחד לא ישתמש בהם? אנחנו צריכים לגרום לאוגרים האלה להרגיש לאשמים אם הם לא יתמכו בסוחרים! המאמר הזה עוסק במדוע הסברה הזאת היא שגוייה לגמרי.

אם אתה מוכר ביטקוינים, אתה לא "מוכר" ביטקוינים
בטח שמעתם על סיפור מסוג זה. “אני ניגש לכל החנויות אצלי בשכונה ומספר להם כמה ביטקוין נהדר! אבל אף אחד מהם לא רוצה לקבל תשלומים בביטקוין! למה הם לא רוצים?”

הבה נחשוב על זה לדקה. אתה בעצם אומר לסוחר, “אהלן, ראה את הדבר הלגמרי נפלא הזה שאני רוצה להפטר ממנו! כדאי לך לקבל אותו תמורת סחורה!” לא הצעת מכירה של ממש, נכון? למה שהסוחר ירצה משהו שכפי הנראה אתה לא רוצה? אם הייתי רוצה שהוא באמת יתחיל לקבל ביטקוינים בעצמו, שאל אותו, “אתה מקבל שטרות כסף חסרי ערך בחנות הזאת? מעולה, כי לא תראה ממני סטושי!” זה היה משכנע אותו שאתה חושב שהם בעלי ערך.

במקום זאת, הודיע לסוחרים שלך שאתה רוצה שיאפשרו לך להוציא מזומן אצלם בחנות ולקבל את העודף בביטקוין. חנות מהסוג הזה הייתי רוצה לעשות קניות בה. ואז כשהסוחר אומר לך אחרי כן, “אני לא עושה זאת יותר. אני רוצה שתשלם לי בביטקוינים!” אתה יודע שהוא נהפך לאוגר אמיתי.

אוגרים מעניקים ערך לביטקוין
המחיר ההתחלתי של ביטקוין נקבע על ידי אנשים שרצו להחזיק אותו, לא אנשים שרצו לבזבז אותו. בנוסף, כל שלב בהתקדמות של ביטקוין מתחיל עם ריבוי המחזיקים, לא ריבוי המבזבזים. כמות העסקים שביטקוין יכול לקלוט מוגבלת על ידי שווי שוק שלו. בשווי שוק של שניים או שלושה מיליארד דולר, ביטקוין יכול לקלוט עסקים קטנים מרובים אבל סחר בינלאומי של נפט לא יכול להתנהל באמצעותו. ערכו היה צריך להיות גבוה יותר פי כמה עשרות, והדרך היחידה להגיע לכך היא רק אם כמות האנשים שרוצים להחזיק ביטקוינים תעלה  על כמות האנשים שרוצים לבזבז ביטקוינים. לכן, מי שמעוניין שביטקוין יגיע להמונים לעולם לא ירצה שמחירו יֵרֵד. הוא צריך לרצות שכמות האוגרים רק יעלה.

