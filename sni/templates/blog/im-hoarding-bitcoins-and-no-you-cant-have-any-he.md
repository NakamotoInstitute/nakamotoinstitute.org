image: uncle-scrooge.jpg
image_alt: Uncle Scrooge

האוגרים הדפוקים האלה! אתה מכיר אותם. הם לא משתמשים בביטקוין כי הם חושבים שהוא יהיה שווה הרבה יותר בעתיד. אבל איך נשכנע עסקים לקבל
ביטקוינים אם אף אחד לא ישתמש בהם? אנחנו צריכים לגרום לאוגרים האלה רגשי אשמה אם הם לא יתמכו בסוחרים! המאמר הזה עוסק בדיוק במדוע הסברה הזאת היא שגוייה.

## אם אתה מוכר ביטקוינים, אתה לא "מוכר" ביטקוינים
בטח שמעתם על סיפור מסוג זה. “אני ניגש לכל החנויות אצלי בשכונה ומספר להם כמה ביטקוין נהדר! אבל אף אחד מהם לא רוצה לקבל תשלומים בביטקוין! למה הם לא רוצים?”

בואו נחשוב על זה לדקה. אתה בעצם אומר לסוחר, “אהלן, ראה את הדבר הלגמרי נפלא הזה שאני רוצה להפטר ממנו! כדאי לך לקבל אותו תמורת דברים מהחנות שלך!” לא הצעת מכירה של ממש, נכון? למה שהסוחר ירצה משהו שכפי הנראה אתה לא רוצה? לוּ היית רוצה שהוא בעצמו באמת יתחיל לקבל ביטקוינים, שאל אותו, “אתה מקבל שטרות כסף חסרי ערך בחנות הזאת? מעולה, כי לא תראה ממני סטושי!” זה היה משכנע אותו שאתה חושב שהם בעלי ערך.

במקום זאת, הודיע לסוחרים בשכונה שאתה רוצה שיאפשרו לך לשלם במזומן אצלם בחנות ולקבל את העודף בביטקוין. בחנות מסוג זה הייתי רוצה לעשות קניות. ואז, אחרי כן, כשהסוחר אומר לך, “אני לא עושה את זה יותר. אני רוצה שתשלם לי בביטקוינים!” אתה יודע שהוא נהפך לאוגר אמיתי.

## אוגרים מעניקים ערך לביטקוין

<div class="my-4 text-center">
	<img class="img-fluid rounded d-block mx-auto" img-alt="Gold Bars" src="/static/img/mempool/im-hoarding-bitcoins-and-no-you-cant-have-any/gold-bars.jpg">
</div>

מי שקבע את המחיר ההתחלתי של ביטקוין היו אנשים שרצו להחזיק בו, לא אנשים שרצו לבזבז אותו. בנוסף, כל שלב בהתקדמות של ביטקוין בהכרח יתחיל כשיהיה גידול במחזיקים, לא גידול במבזבזים. כמות העסקים שביטקוין יכול לקלוט מוגבלת על ידי שווי שוק שלו. בשווי שוק של שניים או שלושה מיליארד דולר, ביטקוין יכול לקלוט עסקים קטנים מרובים אבל סחר בינלאומי של נפט לא יכול להתנהל באמצעותו. ערכו היה צריך להיות גבוה פי כמה עשרות, והדרך היחידה להגיע לכך היא רק אם כמות האנשים שרוצים להחזיק ביטקוינים תעלה על כמות האנשים שרוצים לבזבז ביטקוינים. לכן, מי שמעוניין שביטקוין יגיע להמונים לעולם לא ירצה שמחירו יֵרֵד. הוא צריך לרצות שכמות האוגרים רק תעלה.

אכן מחיר הביטקוין לעיתים יכול לעקוף באופן זמני את צמיחתו הריאלית, אבל זוהי רק תוצר לוואי של הההצלחה האדירה של ביטקוין. צפוי שטובין שמחירו עולה במהירות כמו זו של ביטקוין יכול לחוות מהלומות ושגעונות כשהוא עולה כי יהיה קשה להבחין בין עלייה בת-קיימא במחיר לבין ספקולציה של הטווח הקצר. אמנם, השאלה היא, האם היסטוריה חלופית בה המחיר של ביטקוין היה עולה באיטיות כך שטירוף שווקי לא היה מסוגל להתפתח עדיפה? אינני רואה איך זה היה עדיף בצורה כלשהי. ככל שביטקוין צומח במהירות גבוהה יותר, נצחונותיו יהיו שלמים ונחרצים יותר, ויהיה קשה יותר לאויביו הטבעיים להגיב אליו.

## בכל אופן, מי צריך סוחרים?

אחד הדברים היותר מעצבנים בביטקוין הוא שכל כך נוח לבצע איתו תשלומים שלפעמים זה מפתה ביותר לבזבז אותו ובכך להמנע מהטירחה בשימוש בדולרים. אחת הדרכים להתמודד עם יצר הבזבוז היא לדרוש הנחת ביטקוין בכל חנות המקבלת ביטקוין. דבר זה סביר לחלוטין, מפני שלא רק שהחנות חוסכת לעצמה עלויות בשימוש בביטקוין, היא מבקשת ממני לוותר על נכס שמשובח יותר מהותית.

אוגרים חשובים יותר מסוחרים. אם מסעדה בעיר מתחילה לקבל ביטקוינים, זה לא בהכרח יוצר תמריץ עבור מישהו לרכוש יותר ביטקוינים. למה שמישהו יטרח אם הוא יכול פשוט להשתמש בכרטיס אשראי שלו? אם תוכל לשכנע סוחר לקבל ביטקוינים ולהפסיק לקבל דולרים, אז זה יהיה מרשים.

אלא אם כן סוחר מציע מוצר שלא ניתן לרכוש בדולרים או לפחות מציע הנחה, הוא רק מיטיב עם ביטקוין בכך שהוא מעודד המשך אגירה. אם הוא ממיר באופן מיידי את הביטקוינים שהוא מקבל כתשלום לדולרים, ולקוחותיו קונים ביטקוין רק בשביל לשלם איתם בחנות שלו זמן קצר לאחר מכן, אז לאף אחד מהם היתה השפעה ישירה על הביקוש לביטקוין. הגיבור האמיתי הוא האוגר, שמאחורי הקלעים, שקונה מהסוחר ומאפשר לו להמיר את התשלומים שלו לדולרים.

## החמדנות היא בעלת הברית שלך

<div class="my-4 text-center">
	<img class="img-fluid rounded d-block mx-auto" img-alt="Dragon" src="/static/img/mempool/im-hoarding-bitcoins-and-no-you-cant-have-any/dragon.jpg">
</div>

בלתי אפשרי שביטקוין יתבזבז לפני שהוא נקנה, ולכן שימוש כלשהו של ביטקוין כאמצעי חליפין מסתמך על כך שמישהו מעוניין להגדיל את אחזקותיו, דהיינו אוגר. בלעדם, מסחר בביטקוין לא היה יכול להתקיים, פשוטו כמשמעו. בנוסף, הניסיון להפוך אוגרים למבזבזים יהיה מזיק. באמת אין סיבה טובה לבן אדם לבזבז את הביטקוינים שלו בזמן הקרוב – אם כולם אוגרים, המחיר יעלה כתוצאה,רק עד שמישהו לא יכול להתאפק ויבזבז חלק משלו.

מטבע הוא דבר מוזר במובן הזה שככל ששווי השוק שלו גבוה יותר, כך הוא יותר שימושי. זאת בניגוד לניירות ערך רגילים יותר, כמו מניה, כי מניה משתבחת ככל שהיא יותר זולה ביחס לנכסי הבסיס של החברה. מטבע יקר הוא מחמת עצמו יותר קל לשיווק (יותר נזיל), ובכך נהפך לאמצעי חליפין משובח יותר. ככל שיש יותר אגירת ביטקוין, כך הוא משתבח כאמצעי חליפין.

לפיכך, ההצלחה של ביטקוין היא, במידה מסויימת, [נבואה המגשימה את עצמה](http://konradsgraf.com/blog1/2013/11/7/hyper-monetization-reloaded-another-round-of-bubble-talk.html). אמונה בביטקוין משפרת את רשת הביטקוין, כל עוד אנשים מגבים את האמונה הזאת על ידי פעולה של קניית והחזקת יותר מטבעות. ככל שיותר אנשים חמדניים בהקשר של ביטקוין, הסיכויים שהוא יצליח גְדֵלִים. אל תסכים בשום פנים שאנשים יבזבזו יותר – באינטרס שלך שכולם יהיו כמה שיותר תאבי בצע.

## מצדיעים לאוגרים

שחרר את האוגר הפנימי שלך. אל תתכחש ליצרים שלך. שחרר אותו ותשלים איתו. דמיין אותו יושב על ערימת הביטקוינים שלך. איך הוא נראה שמח, לא? תן לו להתגלגל בביטקוינים שלך. איזה חמוד, שקוע בעותק של 'מרד הנפילים’ שלו. תראה איך שהוא מתמוגג כשהוא טומן אותו במרתף שלו. עכשיו תן לחמדנות שלו לעטוף אותך. לחדור למתחת לעור שלך. החזק אותם חזק בידך! חרוק שיניים ותן לפיך להתעוות בהעויה חמדנית. אני רוצה לשמוע יללות.

זה לא הרגיש כל כך טוב? כלכלת הביטקוין עוד תודה לך!

אסיים עם הסתייגות אחת: לחלק כמויות קטנות של ביטקוין יכול להיות מאד אפקטיבי רק בשביל שאחרים ירגישו מה זה להחזיק אותם. באמת, הסיבה שזה אפקטיבי היא מפני שהוא עוזר בהפצת החמדנות.

