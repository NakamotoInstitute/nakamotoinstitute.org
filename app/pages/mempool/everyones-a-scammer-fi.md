translated_title: Kaikki ovat huijareita
image: eastwood.jpg
image_alt: Eastwood Scowl
translation_url: https://medium.com/brandin-kirjasto/kaikki-ovat-huijareita-56e9887be468

_[Suositeltua taustamusiikkia](https://www.youtube.com/watch?v=dJLWLJgWYqQ)_

## Sota on käynnissä

Bonnie ja Clyde eivät voi noin vain ryöstää First National Block Chainia. He voivat hakkeroitua palvelimille ja salaamattomiin lompakkotiedostoihin tai skannata matalan entropian aivolompakot. Mutta bitcoinien ryöstämisen kustannukset esimerkiksi entropialtaan korkeasta, salasanasuojatuista paperilompakoista, ovat uskomattoman korkeat. Tietokoneen ei voida odottaa murtavan lompakkoa väsytyshyökkäyksellä maailmankaikkeuden elinaikana, joten rikollisen olisi hyödynnettävä kalliita taktiikoita, kuten sieppauksia ja kidutuksia, yksittäisiin kohteisiin. Rikolliset, petkuttajat ja huijarit eivät voi nojata väkivaltaan saadakseen haluamansa vaurauden — siitä on tullut liian vaivalloista. Konnien on luotettava vanhanaikaisiin markkinavoimiin.

Ja se toimii. Bitcoin valmistautuu eksponentiaaliseen kasvuun, joten sen vaihtoehtoiskustannukset, ettei siinä ole mukana, ovat mittaamattomat. Silti kauppiaat, sijoituskaupustelijat muut hamstraajat ovat kyenneet vakuuttamaan lukemattomat bitcoinaajat luopumaan tulevaisuuden rikkauksista ilmeisistä haittapuolista huolimatta, jotka ovat nähtävissä tarpeeksi pitkällä aikahorisontilla fiat-maailman jälkeisessä todellisuudessa. He sanovat kuluttamisen olevan _elintärkeää_, [Bitcoin 2.0:n](http://contravex.com/2014/03/19/there-is-no-bitcoin-2-0/) olevan vielä parempi, jos vain annat heille osan Bitcoin 0.9:stäsi tai että bitcoinisiesi arvo on vain 475 dollaria kappaleelta. He kertovat sinulle tämän vakavalla naamalla ja hierovat käsiään internetin syövereissä. Ja kun olet langennut kiusaukseen, he jättävät sinut yksin ja opettavat, ettei ole mitään “varmuuksia”. Lohkoketjun reaalipolitiikassa _kaikki_ ovat huijareita. Bitcoineistasi on käynnissä sota, ja tahdonvoima on ainoa puolustuskeinosi.

## Loputtomasti huijareita kaikkialla

Bitcoin on vaarallinen paikka. [Loputon luettelo hakkeroinneista, huijareista ja varkauksista](https://bitcointalk.org/index.php?topic=576337). Bitcoin lupaa verkon, jossa luottamus on hajautettu. Tiedätkö miksi? Koska muita bitcoinaajia on olemassa.

<div class="my-4 text-center">
  <img class="img-fluid rounded d-block mx-auto" alt="Noose" src="/static/img/mempool/everyones-a-scammer/noose.jpg"/>
</div>

Kaikki bitcoin-huijarit eivät ole vain moraalittomia liikemiehiä tai sijoittajia. Monet ovat suorastaan huijareita ja petkuttajia. Kun ostat maton Overstockista, saat ainakin maton. Lähettäessäsi rahaa Ethereumiin, saatat lopulta saada ether-poletin. Tiedätkö mitä et todennäköisesti koskaan saa? Butterfly Labsin ennakkotilaustasi tai Goxbucksejasi.

Jotkut huijaukset toteutetaan vakuuttamalla muita bitcoinaajia olemaan hyödyntämättä Bitcoinin arvolupausta. Toisin sanoen huijarit vakuuttavat bitcoinaajat siitä, että vaikka heidän ei pitäisi luottaa kolmansiin osapuoliin, tämä kaveri on täysin luotettava. Katson sinuun päin, Mt.Gox. Toiset vakuuttavat bitcoinaajat pelaamaan heidän sijoituspelejään, jotka osoittautuvat pyramidihuijauksiksi. Mitä Bitcoin Savings & Trustille kävi?

Jotkut huijaukset puhdas synteesi bitcoinaajien ahneutta ja tyhmyyttä. [Ponzi.io](https://bitcointalk.org/index.php?topic=447831) markkinoi itseään selkeästi pyramidihuijauksena, luvaten lähettävänsä sinulle takaisin enemmän bitcoinaajien seuraavien sijoittajien taskuista. Pidä hauskaa. Heidän osoitteeseensa, [1ponziUjuCVdB167ZmTWH48AURW1vE64q](https://blockchain.info/address/1ponziUjuCVdB167ZmTWH48AURW1vE64q), on lähetetty lähes 350 bitcoinia.

Jotkut huijaukset ovat suorastaan haitallisia. Huijarit ovat turvautuneet haittaohjelmiin ja lunnaisiin. [CryptoLockerin](https://en.wikipedia.org/wiki/CryptoLocker) tartuttamat tietokoneet salaavat käyttäjän tiedostot ja huijarit antoivat yksityisen avaimen vain, jos lunnaat maksettiin bitcoineissa 48 tunnin kuluessa.

Huijarit ovat turvautuneet kiristykseen. 8. syyskuuta hakkeri otti hallintaansa Satoshi Nakamoton sähköpostitilin, käytti sitä Bitcoinin sourceforge-sivun tuhoamiseen, mutta väitetysti selvittääkseen myös Satoshin todellisen nimen. [Vicen artikkelista](http://motherboard.vice.com/read/the-satoshi-nakamoto-email-hacker-says-hes-negotiating-with-the-bitcoin-founder): “Kysyttäessä mitä [hakkeri] tavoitteli tällä kaikella, hän sanoi ‘Bitcoinit, tietysti… [Mutta] älä unohda lulzia.’”

Huijarit ovat myös vuotaneet kuuluisuuksien alastonkuvia[ saadakseen bitcoineja](http://bitcoinist.net/the-fappening-brought-to-you-by-the-information-marketplace/).

Huijarit tekevät kaikkensa bitcoin-omistuksiensa lisäämiseksi. Tiedät tämän. Huijasit jotakuta saadaksesi omasi. Et todennäköisesti suoranaisesti huijannut ketään tai hakkeroinut mihinkään yllä mainitulla tavalla, mutta olet välttämättä käyttänyt hyväksi heidän lyhyen aikavälin ajatteluaan.

## Kauppiaat ovat huijareita…

Vihdoinkin Newegg hyväksyy Bitcoinin, kuten myös Overstock.com, TigerDirect, Dell.com, Expedia ja monet muut suuret jälleenmyyjät ja verkkosivustot. Joten kulutetaan kaikki bitcoinimme, eikö vaan? Ei niin nopeasti. Kiiltelevät lelut saavat kuolan valumaan, mutta pyyhi kuola pois ja mietitään tätä asiaa.

Kauppiailla on täysi syy hyväksyä Bitcoin. BitPay poisti äskettäin kaikkien maksujen käsittelymaksut, mukaan lukien valuutanvaihtomaksut. Kauppiaat voivat paitsi vastaanottaa maksuja palkkiotta, mutta tietysti tähän liittyy myös litania muita etuja petos- tai takaisinperintäriskien vähenemisestä helppoihin kansainvälisiin maksuihin. Kauppiaat voivat siirtää säästönsä asiakkailleen tai kasvattaa katteitaan. He voivat pitää ja heidän kannattaa pitää kiinni bitcoineista kirjanpidon salliessa, jotta ne hyötyvät tulevasta hintakehityksestä. Loppujen lopuksi, jos Bitcoinilla maksaminen lisääntyy, niitä on rajallinen määrä, joten jokaisesta niistä tulee arvokkaampi.

<div class="my-4 text-center">
  <img class="img-fluid rounded d-block mx-auto" alt="My mule" src="/static/img/mempool/everyones-a-scammer/my-mule.jpg"/>
</div>

Kauppiaat ovat siis hyvässä asemassa. He voivat säästää rahaa liiketoiminnassaan, ja he voivat yrittää ostaa bitcoineja vähittäistavaroilla, aivan kuten monet ostavat niitä dollareilla tai euroilla. Jos olisin kauppias, rohkaisisin ihmisiä tekemään ostoksia Bitcoinilla kaupassani. Voisin jopa yrittää vakuuttaa heille heikoista taloudellisista perusteluista huolimatta, että bitcoinien kuluttaminen kaupassani on todella hyödyllistä Bitcoinin kannalta — ainakin parempaa kuin että sinä säästäisit ja keinottelisit niillä. Loppujen lopuksi “siitä voi tulla arvoton yhdessä yössä” ja “sen tulevaisuus riippuu siitä” (koska minä sanon niin). Voisin jopa esimerkiksi sanoa:

> Ostajani ovat Bitcoinin käyttäjien ensimmäinen aalto, ja olemme innoissamme hyväksyessämme kryptovaluutan maksutapana. Aivan kuten sinäkin, uskomme myös, että Bitcoin voi olla digitaalisen valuutan tulevaisuus. Mutta jos olet säästänyt sitä toivoen, että se tekee sinusta rikkaan jonain päivänä, sinun kannattaa kuluttaa sitä, jos haluat sen menestyvän.

Minulla tarkoitan Neweggia. Heidän hiljattainen blogikirjoituksensa oli nimeltään “[Why Saving Your Bitcoin is Not a Good Idea](http://blog.newegg.com/saving-bitcoin-good-idea/)”. Syy? Se tarkoittaa, ettet kuluta Neweggissa.

Useimmat kauppiaat päättävät jo myydä saamansa bitcoinit. He huijaavat sinulta bitcoinisi, joita he eivät edes halua ja eivät ole kiinnostuneita verkon tulevasta arvosta.

_Kauppiaat ovat huijareita, koska he saavat sinut uskomaan bitcoiniesi olevan vain vähittäistavaran arvoisia, jotta ne (tai ne, joille he myyvät halutessaan bitcoineja), eivät sinä, hyötyisivät Bitcoinin tulevaisuuden hinnannousuista._

## … Ja se on hyvä asia

Tämä ei tarkoita sitä, että kauppiaiden omaksuminen olisi pahasta. Kauppiaiden omaksuminen on hamstraajien näkökulmasta mahtavaa. Ensinnäkin kauppiaiden omaksuminen tarkoittaa, että Bitcoinille on enemmän kysyntää, Bitcoin-verkko kasvaa ja Bitcoin on siten [arvokkaampaa kuin eilen](http://bitcoinist.net/the-merchant-adoptocalypse/). Toiseksi kauppiaiden omaksuminen tarkoittaa, että on enemmän paikkoja bitcoinien kuluttamiseen.

Tämä ei tarkoita, että hamstraaja todella haluaa kuluttaa bitcoineja. Tärkeämpää on, että hän _voi_ kuluttaa ja käyttää bitcoineja. Käteisvarojen kysyntä on olemassa, koska tulevaisuuden tarpeista on epävarmuutta, ja käteisvarojen haltija uskoo löytävänsä tällä hetkellä tuntemattomia mahdollisuuksia tulevaisuudessa, jotka voivat paremmin tyydyttää hänen tarpeensa kuin nykyiset mahdollisuudet. Kun on olemassa mahdollisuus, jonka hän uskoo hyödyttävän häntä enemmän kuin mitä sama käteinen voi tarjota hänelle tulevaisuudessa, hän kykenee tarttumaan siihen. Metcalfen laki osoittaa meille verkon arvon kasvavan räjähdysmäisesti jokaisen lisäsolmun myötä. Jokaisen uuden kauppiaan myötä tarjoutuu enemmän mahdollisia ihmisiä, joiden kanssa hän voi käydä kauppaa, ja siten enemmän mahdollisuuksia tyydyttää hänen tarpeensa käteisellä.

Tietysti hamstraajan edut eivät edellytä kauppiaita hyväksymään Bitcoinia oikean infrastruktuurin ollessa olemassa. Esimerkiksi [Xapon pankkikortit](http://xapo.com/) tarjoavat hamstraajalle mahdollisuuden käyttää bitcoineja nykyisissä luottokorttiverkostoissa. Tämä tarkoittaa, että hamstraaja voi käyttää Bitcoinia [laskentayksikkönään](/mempool/bitcoin-is-the-best-unit-of-account/), kauppiaiden edes tietämättä, mikä bitcoin on. Mitä enemmän Bitcoinia voidaan käyttää maksutapana, sitä vähemmän dollarinhamstraajien on vastahakoisesti spekuloitava riskistä, jonka he tyypillisesti toivovat hallituksen edustajille ja epäileväisille taloustieteilijöille. Siten kauppiaiden omaksumisen ensisijainen etu on, että hallussa olevien bitcoinien keskimääräinen saldo voi nousta. Sinun ei tarvitse ostaa dollareita tehdäksesi dollarimääräisiä maksuja, sen sijaan voit kasvattaa bitcoin hamstraustasi, kun olet tehnyt bitcoin-maksuja.

Kauppiaiden hyväksymisen ja veloitusjärjestelmien välillä Bitcoinista tulee arvokkaampi hyödyke hamstrattavaksi. Hyviä uutisia Bitcoinille!

## Sijoitukset ovat huijauksia…

Bitcoin on jännittävä. Staattisen lompakkotiedoston ja saldon katselu ei ole. Sen sijaan, että pitäisit ja unohtaisit bitcoinit, monet bitcoinaajat päättävät “laittaa rahan töihin”, ja loputtomat kryptokaupustelijat ovat valmiita sieppaamaan bitcoinisi. He tarjoavat sinulle louhintasopimuksia, esittelevät hedgerahastoa koskevia suunnitelmiaan tai houkuttelevat sinut sijoittamaan Bitcoin-yhtiöön. Nykyään bitcoinaajien suosituin sijoitusväline ovat Bitcoin 2.0 -järjestelmät Mastercoinista Ethereumiin.

Kaikki nämä ovat huijauksia.

<div class="my-4 text-center">
  <img class="img-fluid rounded d-block mx-auto" alt="Rifle" src="/static/img/mempool/everyones-a-scammer/rifle.jpg"/>
</div>

Riippumatta niiden kyvystä todella lunastaa lupauksena, ne kaikki epäonnistuvat yksinkertaisessa testissä: onko sijoitetun pääoman tuotto positiivinen? Jos olet juuttunut fiat-ajattelutapaan, saatat hyvinkin tehdä nopeaa rahaa, mutta ottaen huomioon Bitcoinin odottamattoman odotetun kasvun, voitko todella odottaa tekevän parempaa tuottoa kuin vain pitämällä kiinni siitä? Pitkäaikaisten sijoittajien tulisi käyttää Bitcoinia laskentayksikkönään ja jokaista sijoitusta olisi verrattava Bitcoinin odotettavaan tuottoon.

Jos [hyperbitcoinisaatio](/mempool/hyperbitcoinization/) tapahtuu, Bitcoinin haltijat huomaavat ostovoimansa kasvavan monta suuruusluokkaa suuremmaksi. Bitcoinaajien tulisi miettiä kahdesti, ennen kuin heittävät muutaman millibitin projektiin “vain nähdäkseen, mihin se on menossa”. Yhteisö vitsailee jatkuvasti siitä, kuinka [kalliita Laszlon ostamat kaksi pizzaa](https://bitcointalk.org/index.php?topic=137) olivat. Vitsailemme noin miljoonan dollarin pizzasta, ja hyperbitcoinisaatiota ei ole vielä edes tapahtunut. Kiitän Laszloa hänen uuden teknologian yrittäjämäisestä käytöstä, mutta en halua itse tai muiden olevan Laszlo.

Kuka tässä voittaa? Se ei ole sijoittaja, vaan kryptounien kaupustelija. Ethereum [keräsi äskettäin 15 miljoonaa dollaria](http://www.wired.com/2014/09/ethereum-backers-raise-15-million/) “Ether-myynnistään” [keskeneräiseen projektiin](http://www.bitblogger.net/2014/07/30/complexity-is-the-enemy-of-security/), tietenkin Bitcoinissa. Ei ole edes tuotetta, mutta sijoittajat ovat asettaneet panoksensa. Ethereumilla on nyt [yli 30 000 bitcoinia](https://blockchain.info/address/36PrZ1KHYMpqSyAQXSG8VwbUiq2EogxLo2), joiden on tarkoitus olla sanoinkuvaamattoman vaurauden arvoinen, kun taas sijoittajilla on arvotonta toivoa.

_Sijoitukset ovat huijauksia, koska ne saavat sinut uskomaan, että voit saada korkeamman tuoton kuin pitämällä bitcoinia itsessään, vaikka bitcoinin taloustiede tekee väitteestä absurdin keskipitkällä aikavälillä. Fiatin jälkeisessä maailmassa on paljon sijoituksia, joiden tuotto (ja riski!) ovat suurempia kuin bitcoinin hallussapito, mutta ne ovat omaisuusluokkia, jotka tuottavat bitcoin-määräisiä kassavirtoja._

## … Mutta heidän ei tarvitse olla

Jos Bitcoinin hamstraaja haluaa sijoittaa voittonsa uudelleen, hänen ei tarvitse mennä Bitcoin-verkkoa kauemmas kalaan. Oikea Bitcoin-yrittäjyyden strategia on [spekulatiivinen hyväntekeväisyys](/mempool/the-correct-strategy-of-bitcoin-entrepreneurship/), kuten Daniel on todennut. Vaikka altcoineihin, appcoineihin, vaporwareen, haavoittuviin kolmannen osapuolen palveluihin ja vastaaviin on kanavoitu loputon määrä rahaa, niin Bitcoinissa on edelleen monia ongelmia, jotka on vielä ratkaistava avoimen lähdekoodin kehitystyön avulla. Monet näistä ongelmista ovat nopeasti ratkaistavissa. Näitä projekteja rahoittamalla Bitcoin-verkon turvallisuus, saavutettavuus ja käytettävyys lisääntyvät, mikä tekee siitä entistä paremman sijoituskohteen.

Ryhdy koodaamaan. Jokainen uusi [git-sitoumus](http://git-scm.com/book) on hyvä uutinen Bitcoinille.

## Hamstraajat ovat huijareita…[^1]

Bitcoinin hamstraaja on jatkuvassa taistelussa itsensä kanssa aikapreferenssinsä alentamiseksi niin paljon kuin inhimillisesti on mahdollista. Se on ainoa tapa optimoida hänen Bitcoin-omistuksensa. Ystäväni ja minä vitsailemme kuolevamme nälkään voimakkaan deflaation takia, mutta en voi sanoa, etten katso taakseni ja toivoisi jättäneeni muutaman lounaan ostamatta surkeasta opiskelija-asuntolan kahvilasta ostaakseni bitcoineja kymmenellä dollarilla, kun minulla oli siihen mahdollisuus.

Bitcoin-hamstraajat ovat innostuneita hinnannoususta, mutta he ovat myös hinnoissaan hinnan ollessa laskussa. Vain kuukausia sitten Coinbase oli valmis antamaan minulle bitcoinin 1200 dollarilla, ja nyt he pyytävät vain 475 dollaria. Mikä tahansa hinta, bitcoin-hamstraaja ajattelee itsekseen: “Luuserit.”

<div class="my-4 text-center">
  <img class="img-fluid rounded d-block mx-auto" alt="Eastwood cigar" src="/static/img/mempool/everyones-a-scammer/eastwood-cigar.jpg"/>
</div>

Bitcoin-hamstraajat pelaavat pitkää peliä. Heidän strategiansa ei ole ostaa matalalta, myydä korkealta, vaan ostaa millä tahansa hinnalla, myydä osa korkeimmillaan. He tekevät mitä tahansa saadakseen hieman enemmän satosheita haltuunsa, eikä mikään tee heistä onnellisempia kuin ääliö, joka luopuu tavaroista vakuuttuneena siitä, että Bitcoin on vain [x < kuu] dollarin arvoinen. Nämä myyjät ovat [vapaaehtoisesti päättäneet pitää fiat-kakkapussia](http://trilema.com/2014/people-us-dollars-are-not-worth-a-fifth-of-a-bitcent-stop-selling/), eivätkä hamstraajat ole koskaan nopeampia päästäkseen eroon löyhkästä.

Todellakin, hamstraajat ovat mahdollisesti kaikkein vaarallisimpia huijareita. Vaikka kauppiaat ja sijoittajat ovat suoria halussaan ottamaan bitcoinisi, hamstraajat eivät välttämättä ole aina niin suorapuheisia. Henkilö voi todistaa, että hänellä on yksityinen avain bitcoineihin, mutta he eivät voi todistaa, että heillä ei ole sitä. Tässä mielessä on uskottavaa, että kenen tahansa [äänekkään epäilijän rohkea väite](/the-skeptics/) on itse asiassa psykologinen operaatio, jolla yritetään vaikuttaa markkinakysyntään ja myöhemmin hintaan heidän hyväkseen. Esimerkiksi Paul Krugmanin äskettäin sanoessa kolumnissaan “[The Long Cryptocon](http://krugman.blogs.nytimes.com/2014/10/04/the-long-cryptocon/)”, että “ei ole lainkaan selvää, onko [Bitcoin-teknologialla] mitään taloudellista arvoa”, emme voi tietää tieto-opillisella varmuudella, että Paul Krugman ei ole Bitcoin-tosiuskova toivoen saavansa käsiinsä enemmän ja halvempia bitcoineja.

_Hamstraajat ovat huijareita, koska he ymmärtävät Bitcoinin eksponentiaalisen (ja hyvin todennäköisen) kasvupotentiaalin, mutta ovat kuitenkin valmiita vakuuttamaan muut bitcoinin haltijat millä tahansa tarvittavalla tavalla siitä, että niiden tulevaisuuden arvo ei todennäköisesti ole paljon suurempi kuin niiden nykyinen markkinahinta._

## …Ja sinun pitäisi kiittää heitä

Hamstraus antaa rahalle sen arvon. Ja ei, [sinä et voi saada yhtään](/mempool/im-hoarding-bitcoins-and-no-you-cant-have-any/).

<div class="my-4 text-center">
  <img class="img-fluid rounded d-block mx-auto" alt="Bitcoin feedback loops" src="/static/img/mempool/everyones-a-scammer/bitcoinfeedbackloops-fi.png"/>
  <p><em>Bitcoinin palautesilmukat</em></p>
</div>

Hyviä uutisia Bitcoinille!

## Miten kaikki päättyy

Itse asiassa, Bitcoin-huijaaminen on työtä, joka ei koskaan lopu. Markkinapohjaiset huijaukset (eli ne, jotka eivät vaadi petoksia) laantuvat, kun Bitcoin imee kaikkien muiden valuuttojen todellisen rahan tarjonnan, kun käteisvarojen kysyntä hidastuu ja lopulta vakiintuu. Muut huijarit kuitenkin etsivät aina tapoja jymäyttää joltakulta hänen bitcoininsa.

<div class="my-4 text-center">
  <img class="img-fluid rounded d-block mx-auto" alt="Cornered" src="/static/img/mempool/everyones-a-scammer/cornered.jpg"/>
</div>

Ainoa tapa tämän ratkaisemiseksi on luotettavien verkkojen rakentaminen. [Bitcoin on suuri, mutta se ei korjaa apinan aivojamme](/mempool/bitcoin-is-great-but-it-wont-fix-our-monkey-brains/), kuten aikaisemmin on sanottu. Vaikka Bitcoin tarjoaa rahan ilman luotettavaa kolmatta osapuolta, se voi tehdä niin vain siksi, että tilikirja on itseohjautuva. Bitcoinia käyttävien ihmisten on aina toimittava _caveat emptor_ (ostaja varokoon) ajattelutavan varassa. [Maksuprotokollien](https://github.com/bitcoin/bips/blob/master/bip-0070.mediawiki), [luottamusverkostojen](http://bitcoin-otc.com/), [älykkäiden sopimusten](https://en.bitcoin.it/wiki/Contracts), [GPG-sopimusten](/gpg-contracts/) ja [äänestyssyndikaattien](http://bitcoinism.blogspot.com/2013/12/voting-pools-how-to-stop-plague-of.html) avulla käyttäjät voivat vähentää eri kauppamuotoihin liittyviä riskejä.

## Ainoa voittava liike on olla kuluttamatta

Elämme täydellisen sodan tilassa. Jokainen, joka pitää hallussaan bitcoineja, yrittää saada niitä enemmän huijaamalla ne muilta tai vakuuttamalla muut siitä, että niitä ei kannata ostaa. Jokainen, jolla ei ole bitcoineja, menettivät ne tullessaan huijatuiksi tai huijattiin olemaan ostamatta niitä. Bitcoinien hankkiminen vaatii tietoa ja tahdonvoimaa tietää ja haluta tulevaisuutta, kun taas bitcoinien hankkimattomuus tai niiden kuluttaminen on merkki jommankumman — tiedon tai tahdonvoiman — puuttumisesta. Jos sinulla on hallussasi bitcoineja, sinun on syytä hengittää joka kerta ennen kuin haluat lähettää minkä tahansa määrän toiselle ihmiselle. Kysy itseltäsi, onko tämä ihminen todella ansainnut sanomattoman määrän tulevaisuuden vaurauttasi oluttuopista. Saatat löytää tahdonvoiman hodlata enemmän.

<div class="my-4 text-center">
  <img class="img-fluid rounded d-block mx-auto" alt="Body armor" src="/static/img/mempool/everyones-a-scammer/body-armor.gif"/>
</div>

Hyperbitcoinisaatio ei ole pikkujuttu. Jopa pikkuriikkinen bitcoin-omistus tällä hetkellä voi muodostaa erittäin merkittävän osan bitcoinaajan portfoliosta. Kun hyperbitcoinisaatio tapahtuu, ei ole paluuta menneeseen. Eräänä päivänä Bitcoin-saldosi desimaalimerkki ei todennäköisesti enää koska siirry oikealle. Bitcoin ei jarruta kenenkään edessä kilpailussaan orjuudesta globaaliin herruuteen (vapautumiseen?). Älä anna paikkaasi jollekulle muulle.

_“Huijari” on heuristiikka, ei syytös._

[^1]: **Tarkistettu 7.10.2014** — Lisätty kappale, jossa kuvataan kyvyttömyyttä erottaa Bitcoinin epäilyä hamstraamisen psykologisesta operaatiosta.
